<p><strong> 38.</strong> ] … τίνος οὖν ἕνεκεν ἔλεγε ‘ δεήθητε τοῦ κυρίου τοῦ θερισμοῦ , ἵνα ἐκβάλῃ ἐργάτας εἰς τὸν θερισμὸν αὐτοῦ ,’ καὶ οὐδένα αὐτοῖς προσέθηκεν ; ὅτι καὶ δώδεκα ὄντας πολλοὺς ἐποίησε λοιπόν , οὐχὶ τῷ ἀριθμῷ προσθείς , ἀλλὰ δύναμιν χαρισάμενος . εἶτα δεικνὺς ἡλίκον τὸ δῶρόν ἐστι , φησὶ ‘ δεήθητε τοῦ κυρίου τοῦ θερισμοῦ ·’ καὶ λανθανόντως ἑαυτὸν ἐμφαίνει τὸν τὸ κῦρος ἔχοντα . εἰπὼν γὰρ ‘ δεήθητε τοῦ κυρίου τοῦ θερισμοῦ ,’ οὐδὲν δεηθέντων αὐτῶν , οὐδὲ εὐξαμένων , αὐτὸς αὐτοὺς εὐθὺς χειροτονεῖ , ἀναμιμνήσκων αὐτοὺς καὶ τῶν Ἰωάννου ῥημάτων , καὶ τῆς ἅλω , καὶ τοῦ λικμῶντος , καὶ τοῦ ἀχύρον , καὶ τοῦ σίτον . ὅθεν δῆλον ὅτι αὐτός ἐστιν ὁ γεωργός , αὐτὸς ὁ τοῦ θερισμοῦ κύριος , αὐτὸς ὁ τῶν προφητῶν δεσπότης . Chrysost. Hom. xxxii. 2, 3, p. 367.</p>
